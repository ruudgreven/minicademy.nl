---
layout: post
author: ruud
title:  "Waarom wachten met genieten?"
categories: [ werken, ontspannen ]
image: assets/images/overig/logogroot.png
---
Waarom zou je wachten met genieten totdat je met pensioen gaat? Dat is iets wat me ik de laatste tijd regelmatig heb afgevraagd. Er ik heb er actie op ondernomen!

Ik werk in het onderwijs en vanaf komend schooljaar ga ik slechts `3 dagen` werken. De andere 4 dagen van de week gebruik ik om te genieten en te doen wat op dat moment goed voelt: Vrijwilligerswerk, hobbyprojecten, schrijven, wandelen, lezen, ontspannen, een keer een eenvoudig uitje, dat soort dingen. Ik weet dat dat een luxe is die misschien niet voor iedereen is weggelegd, maar ik denk dat je met het versimpelen van je leven toch de nodige winst kunt behalen. Denk je maar eens in: Minder kosten geeft minder stress. Een kleiner huis geeft minder kosten, etc. Alles werkt op elkaar door.

Hoe ik dat doe? Nou gewoon... Alles goed op orde krijgen en een beetje zuinig leven. `Minicademy` kan je daarbij helpen. Het hoeft helemaal niet heel ingewikkeld te zijn. Ook hoef je niet per s√© heel erg af te zien.

Woon ik dan in een schoenendoos?  
*Nee hoor, ik heb 70m2 voor ongeveer 1000 euro huur per maand. (En ja, ik ken de verhalen over dat huren duur is enzo).*

Eet ik dan niks meer?  
*Jawel hoor, maar ik let een beetje op wat ik koop.*

Geen sport dan zeker?  
*Jawel. Gewoon een abonnement bij boulderhal en wandelen en hardlopen kost niet zoveel.*

Zit je in de kou en in het donker?  
*Nee hoor, ik heb voldoende licht en in de winter voldoende warmte.*

Dan zeker geen internet, mobiel abo of ander vermaak?  
*Jawel. Gewoon thuis internet (50 mbit geloof ik. Snel zat) en 3gb data voor de mobiel. En voor de entertainment heb ik NPO Start (2,95 p/maand) en Kobo Plus. Series heb ik nu even geen behoefte aan, misschien straks in de winter 1 abo'tje ipv kobo plus oid.*

Zeker een bak geld ergens vandaan gehaald?  
*Nee hoor. Bovenstaande doe ik gewoon van mijn maandsalaris. Wel een bak(je) geld ter waarde van 12 maandsalarisen opgebouwd als buffer (en nog wat spaargeld daarnaast) door het afgelopen jaar ook zuinig te leven.*

Je zult wel niks sparen he?  
*Jawel, volgens de planning blijft er ook daar nog het nodige voor over.*

Maar geen auto, niet-nuttige aankopen en overbodige abonnementen meer. Ook enkele stroomvreters zijn de deur uit (Weg met de wasdroger!).

Wil je meer weten over hoe ik dat doe? Bekijk dan [hier](/categories) alle posts op deze site per categorie.